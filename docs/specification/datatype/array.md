# Масив

Тип даних Масив дозволяє зберігати послідовність об'єктів не залежно від їхнього типу. Оголошення масиву в Барвінку має наступний синтаксис:

``` periwinkle linenums="0"
Масив(елементи...)
```

У Барвінку змінні є посиланнями на об'єкти, тому при присвоєнні масиву іншій змінній не створюється новий масив, а передається посилання на той самий масив. Приклад:

``` periwinkle title="масиви.бр"
а = Масив(1)
друкр("а: " + а)
б = а
б.додати(2)
друкр("а: " + а)
друкр("б: " + б)
```
Вивід:
``` console linenums="0"
$ барвінок масиви.бр
 а: [1]
 а: [1, 2]
 б: [1, 2]
```

## Конкатенація масивів

В масивах перевантажений оператор `+`, за допомогою якого можна конкатенувати масиви.

``` periwinkle linenums="0"
а = Масив(1, 2, 3)
б = Масив(4, 5, 6)
друкр(а + б) // Виведе в консоль "[1, 2, 3, 4, 5, 6]"
```

## Атрибути

+ `#!periwinkle Масив.довжина()` - Повертає кількість елементів в масиві.
+ `#!periwinkle Масив.додати(елемент)` - Приймає як параметр об'єкт будь якого типу, додає його в кінець масиву.
+ `#!periwinkle Масив.вставити(індекс, елемент)` - Приймає два параметри, індекс - число, елемент - об'єкт будь якого типу. Вставляє елемент по індексу  в масив, а всі елементи після нього просуваються далі. Викидає помилку `ПомилкаІндексу`, якщо індекс більший за довжину масиву.
+ `#!periwinkle Масив.встановити(індекс, елемент)` - Приймає два параметри, індекс - число, елемент - об'єкт будь якого типу. Заміняє елемент по індексу в списку на переданий. Викидає помилку `ПомилкаІндексу`, якщо індекс більший за довжину масиву.
+ `#!periwinkle Масив.отримати(індекс)` - Повертає елемент зі списку по індексу. Викидає помилку `ПомилкаІндексу`, якщо індекс більший за довжину масиву.
+ `#!periwinkle Масив.знайти(обєкт)` - Повертає індекс першого входження об'єкта в масиві. Якщо елемента з таким індексом не існує, то поверне -1.
+ `#!periwinkle Масив.очистити()` - Видаляє всі елементи з масиву.
+ `#!periwinkle Масив.кількість(обєкт)` - Повертає кількість елементів в масиві, які дорівнюють переданому об'єкту.
+ `#!periwinkle Масив.копія()` - Повертає поверхневу копію масиву.
*[поверхневу копію]: Значення елементів не копіюються. Тобто якщо змінити стан елемента в скопійованому масиві, то вона відобразиться в першому масиві. 
+ `#!periwinkle Масив.витягнути(індекс)` - Видаляє з масиву елемент за індексом та повертає його.  Викидає помилку `ПомилкаІндексу`, якщо індекс більший за довжину масиву.
+ `#!periwinkle Масив.видалити(обєкт)` - Метод видаляє перше входження об'єкта в масиві та повертає логічне значення: істину, якщо об'єкт був знайдений та видалений, в іншому випадку хибу.
+ `#!periwinkle Масив.видалитиВсі(обєкт)` - Метод видаляє всі входження об'єкта в масиві та повертає логічне значення: істину, якщо хоч один елемент був видалений, в іншому випадку хибу.
+ `#!periwinkle Масив.обернути()` - Обертає масив задом наперед на місці.
*[на місці]: Модифікує саме даний масив, тобто прямо на місці.
