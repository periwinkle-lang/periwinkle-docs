# Рядок

Рядок - це послідовність символів. В коді записується за допомогою символів в UTF-8 у подвійних лапках:

``` periwinkle linenums="0"
"привіт"
```

## Конструктор

Конструктор має наступну сигнатуру

``` periwinkle linenums="0"
Рядок(значення)
```

Приймає будь-яке значення, та приводить його до рядку.

## Екранування, спеціальні символи

За допомогою символу "\" в рядок можна вписати спеціальні символи. У Барвінку для поліпшення ергономіки спеціальні символи мають як англійський варіант, так і українську версію.

### Таблиця спеціальних символів

| Символ | Українізована версія | Опис |
| ------ | -------------------- | ---- |
| \"     |                      | Вставляє в рядок символ `"`                                                 |
| \\\\   |                      | Вставляє в рядок символ `\`                                                 |
| \a     | \а                   | Звуковий сигнал                                                             |
| \b     | \б                   | Вставляє в рядок символ `Backspace`                                         |
| \f     | \ф                   | Перехід на нову сторінку(Після використання символу, принтер продовжує друкування з нової сторінки. В консолі зазвичай працює як `\в`.)     |
| \n     | \н                   | Перехід на новий рядок                                                      |
| \r     | \р                   | Повернення каретки(переміщує каретку до лівого краю)                        |
| \t     | \т                   | Табуляція(відступ)                                                          |
| \v     | \в                   | Вертикальна табуляція(переміщення на один рядок униз у тому самому стовпці) |
| \0     |                      | Вставляє в рядок нульовий символ                                            |

## Рядковий ітератор

Рядок реалізовує [ітератор](../iterators.md), який обходить символи рядку зліва направо.

## Оператори

### оператор `+`
конкатенує рядки

``` periwinkle linenums="0"
друкр("число " + 1) ! Виведе в консоль "число 1"
```

В рядках оператор `+` перевантажений так, що він може приймати будь який тип об'єкта, якщо в ньому реалізований метод `toString`, винятком є тип [Ніц](null.md)

``` periwinkle linenums="0" title="конкатенація.бр"
друкр("" + ніц)
```
Виведе:
``` console linenums="0"
$ барвінок конкатенація.бр
ПомилкаТипу: Непідтримувані типи операндів "Рядок" та "Ніц" для оператора +
    "конкатенація.бр" на лінії 1
        друкр("" + ніц)
```

### оператор `рівно` та `нерівно`
порівнює рядки посимвольно

 ``` periwinkle linenums="0"
 "Рядок" рівно "Рядок" ! істина
 "Слово" рівно "Слово2" ! хиба
 ```

### оператори `більше`, `більше рівно`, `менше` та `менше рівно`
Лексикографічне порівняння означає порівняння рядків за послідовністю символів згідно з їх порядковими номерами у таблиці символів Unicode.

## Атрибути

+ `#!periwinkle Рядок.видалитиЗакінчення(закінчення)` - Якщо закінчення рядку збігається з переданим, то метод повертає новий рядок без цього закінчення.
+ `#!periwinkle Рядок.видалитиПрефікс(префікс)` - Якщо префікс рядку збігається з переданим, то метод повертає новий рядок без префіксу.
+ `#!periwinkle Рядок.вставити(індекс, рядок)` - Повертає рядок, в який вставлено переданий рядок за вказаним індексом. Викидає помилку `ПомилкаІндексу`, якщо індекс більший за розмір рядку.
+ `#!periwinkle Рядок.встановити(індекс, рядок)` - Повертає рядок, в якому символ за вказаним індексом замінено на переданий рядок. Викидає помилку `ПомилкаІндексу`, якщо індекс більший за розмір рядку.
+ `#!periwinkle Рядок.розмір()` - Повертає кількість символів в рядку.
+ `#!periwinkle Рядок.закінчуєтьсяНа(закінчення)` - Перевіряє, чи рядок закінчується на передане закінчення.
+ `#!periwinkle Рядок.замінити(що, чим)` - Повертає рядок, в якій замінено всі входження переданого рядку у заданому рядку на нове значення.
+ `#!periwinkle Рядок.знайти(рядок)` - Повертає індекс першого входження переданого рядку в заданому рядку. Якщо рядока з таким індексом не існує, то поверне -1.
+ `#!periwinkle Рядок.кількість(рядок)` - Повертає кількість входжень переданого рядку в заданому рядку.
+ `#!periwinkle Рядок.містить(рядок)` - Перевіряє, чи заданий рядок містить переданий рядок.
+ `#!periwinkle Рядок.отримати(індекс)` - Повертає символ з рядку по індексу. Викидає помилку `ПомилкаІндексу`, якщо індекс більший за розмір рядку.
+ `#!periwinkle Рядок.починаєтьсяНа(початок)` - Перевіряє, чи рядок починається на переданий початок.
+ `#!periwinkle Рядок.причепурити()` - Повертає рядок, в якому видалені зайві пробіли на початку та в кінці.
+ `#!periwinkle Рядок.причепуритиЗліва()` - Повертає рядок, в якому видалені зайві пробіли на початку.
+ `#!periwinkle Рядок.причепуритиСправа()` - Повертає рядок, в якому видалені зайві пробіли в кінці.
+ `#!periwinkle Рядок.зріз(початок, кількість=максимальнеЧисло)` — Повертає новий рядок, що містить символи з вихідного рядку, починаючи з переданого індексу `початок` і охоплюючи задану кількість символів. Якщо параметр `кількість` не передано, береться максимальна можлива кількість символів від індексу `початок` до кінця списку. Викидає помилку `ПомилкаІндексу`, якщо значення параметра `початок` перевищує розмір рядку.
+ `#!periwinkle Рядок.розділити(роздільник)` - Розбиває рядок на підрядки за заданим роздільником і повертає список цих підрядків.
+ `#!periwinkle Рядок.доЧисла(основа=10)` - Повертає число, перетвроює рядок в число за основою.
Викидає помилку `ПомилкаЗначення`, якщо переданий рядок неможливо перетворити в число.
Викидає помилку `ПомилкаЗначення`, якщо число не входить в діапазон можливих значень числа.
Викидає помилку `ПомилкаЗначення`, якщо основа не входить в діапазон можливих значень - 2-36(включно) або 0.
+ `#!periwinkle Рядок.цеБуквенне()` - Перевіряє, чи всі символи в рядку є літерами. Це охоплює всі символи, що належать до категорій `Lu`, `Ll`, `Lt`, `Lm`, та `Lo` у стандарті Юнікод.
+ `#!periwinkle Рядок.цеЦифрове()` - Перевіряє, чи всі символи в рядку є цифрами. Це може включати десяткові цифри (0-9) та інші цифри, які визначені у стандарті Юнікод, з різних систем нумерації (наприклад, арабські або цифри з інших культур).
+ `#!periwinkle Рядок.цеБуквенноЦифрове()` - Перевіряє, чи всі символи в рядку є літерами або цифрами. Те саме, що й викликати методи `цеБуквенне()` та `цеЦифрове()`.
+ `#!periwinkle Рядок.цеДесятковоЦифрове()` - Перевіряє, чи всі символи в рядку є десятковими цифрами. Це включає стандартні арабські цифри (0-9) та інші десяткові цифри, які визначені у стандарті Юнікод.
+ `#!periwinkle Рядок.цеЧислове()` - Перевіряє, чи всі символи в рядку є числовими. Це включає будь-які числові символи, визначені стандартом Юнікод, зокрема цифри, дроби, індекси та інші числові позначення.
+ `#!periwinkle Рядок.цеПробіл()` - Перевіряє, чи всі символи в рядку є пробілами або іншими символами відступу. Це включає всі символи, що належать до категорії `(Zs)`, а також символи з категорії `Cc`, які відповідають пробілам, наприклад, табуляція або перенос рядку, згідно зі стандартом Юнікод.
+ `#!periwinkle Рядок.доНижнього()` - Повертає новий рядок, у якому всі літери перетворені на нижній регістр.
+ `#!periwinkle Рядок.доВерхнього()` - Повертає новий рядок, у якому всі літери перетворені на верхній регістр.
+ `#!periwinkle Рядок.доЗаголовку()` - Повертає новий рядок, у якому перша літера кожного слова перетворена на верхній регістр, а решта - на нижній.
+ `#!periwinkle Рядок.буквиця()` - Повертає новий рядок, у якому перша літера рядку перетворена на верхній регістр, а решта - на нижній. Якщо перший символ рядку не є літерою, він залишається незмінним.

### Статичні методи
+ `#!periwinkle Рядок.зліпити(роздільник, обєкти)` - Повертає рядок, отриманий з об'єднання переданих об'єктів через переданий роздільник.
