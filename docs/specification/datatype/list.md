# Список

Тип даних Список дозволяє зберігати послідовність об'єктів не залежно від їхнього типу. Оголошення списку в Барвінку має наступний синтаксис:

``` periwinkle linenums="0"
Список(елементи...)
```

У Барвінку змінні є посиланнями на об'єкти, тому при присвоєнні списку іншій змінній не створюється новий список, а передається посилання на той самий. Приклад:

``` periwinkle title="списки.бр"
а = Список(1)
друкр("а: " + а)
б = а
б.додати(2)
друкр("а: " + а)
друкр("б: " + б)
```
Вивід:
``` console linenums="0"
$ барвінок списки.бр
 а: [1]
 а: [1, 2]
 б: [1, 2]
```

## Ітератор списку

Список реалізовує [ітератор](../iterators.md), який обходить його елементи зліва направо.

## Оператори

### оператор `+`
конкатенує списки

``` periwinkle linenums="0"
а = Список(1, 2, 3)
б = Список(4, 5, 6)
друкр(а + б) ! Виведе в консоль "[1, 2, 3, 4, 5, 6]"
```

### оператор `рівно` та `нерівно`
порівнює списки поелементно

``` periwinkle linenums="0"
Список(1, 2, 3) рівно Список(1, 2, 3) ! істина
Список(1, 2, 3, 4) рівно Список(1, 2, 3) ! хиба
```

## Атрибути

+ `#!periwinkle Список.видалити(обєкт)` - Метод видаляє перше входження об'єкта в списку та повертає логічне значення: істину, якщо об'єкт був знайдений та видалений, в іншому випадку хибу.
+ `#!periwinkle Список.видалитиВсі(обєкт)` - Метод видаляє всі входження об'єкта в списку та повертає логічне значення: істину, якщо хоч один елемент був видалений, в іншому випадку хибу.
+ `#!periwinkle Список.вставити(індекс, елемент)` - Приймає два параметри, індекс - число, елемент - об'єкт будь якого типу. Вставляє елемент по індексу в список, а всі елементи після нього просуваються далі. Викидає помилку `ПомилкаІндексу`, якщо індекс більший за розмір списку.
+ `#!periwinkle Список.встановити(індекс, елемент)` - Приймає два параметри, індекс - число, елемент - об'єкт будь якого типу. Заміняє елемент по індексу в списку на переданий. Викидає помилку `ПомилкаІндексу`, якщо індекс більший за розмір списку.
+ `#!periwinkle Список.розмір()` - Повертає кількість елементів в списку.
+ `#!periwinkle Список.додати(елемент)` - Приймає як параметр об'єкт будь якого типу, додає його в кінець списку.
+ `#!periwinkle Список.замінити(що, чим)` - Замінює всі входження об'єкта у списку на нове значення.
+ `#!periwinkle Список.знайти(обєкт)` - Повертає індекс першого входження об'єкта в списку. Якщо елемента з таким індексом не існує, то поверне -1.
+ `#!periwinkle Список.копія()` - Повертає поверхневу копію списку.
*[поверхневу копію]: Значення елементів не копіюються. Тобто якщо змінити стан елемента в скопійованому списку, то вона відобразиться в першому списку.
+ `#!periwinkle Список.кількість(обєкт)` - Повертає кількість елементів в списку, які рівні переданому об'єкту.
+ `#!periwinkle Список.містить(елемент)` - Перевіряє, чи список містить заданий елемент.
+ `#!periwinkle Список.обернути()` - Обертає список задом наперед на місці.
*[на місці]: Модифікує саме даний список, тобто прямо на місці.
+ `#!periwinkle Список.отримати(індекс)` - Повертає елемент зі списку по індексу. Викидає помилку `ПомилкаІндексу`, якщо індекс більший за розмір списку.
+ `#!periwinkle Список.очистити()` - Видаляє всі елементи з списку.
+ `#!periwinkle Список.витягнути(індекс)` - Видаляє з списку елемент за індексом та повертає його. Викидає помилку `ПомилкаІндексу`, якщо індекс більший за розмір списку.
+ `#!periwinkle Список.зріз(початок, кількість=максимальнеЧисло)` — Повертає новий список, що містить елементи з вихідного списку, починаючи з переданого індексу `початок` і охоплюючи задану кількість елементів. Якщо параметр `кількість` не передано, береться максимальна можлива кількість елементів від індексу `початок` до кінця списку. Викидає помилку `ПомилкаІндексу`, якщо значення параметра `початок` перевищує розмір списку.
+ `#!periwinkle Список.впорядкувати(заКлючем=ніц, порівняння=ніц, обернути=хиба)` - Сортує список на місці. Параметр `заКлючем`, це предикат, який приймає один параметр, та повинен повертати об'єкт, він використовується для перетворення Шварца. Параметр `порівняння`, це компаратор, який повинен порівнювати два елементи зі списку. Параметр `обернути` приймає логічне значення, в залежності від якого обертає відсортований список.
*[перетворення Шварца]: Schwartzian transform
+ `#!periwinkle Список.розширити(ітераційне)` - Метод розширює список, додаючи до нього елементи з переданого ітераційного об'єкта.
